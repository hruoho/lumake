-   content: |
        Reaalilukujen joukkoa \\(\R\\) voi kuvata **lukusuoralla**. Silloin jokainen reaaliluku vastaa yhtä lukusuoran pistettä ja 
        jokainen suoran piste yhtä lukua.

        ![](imgs/lukusuora.svg){: style="width:90%"}
-   content: |
        Reaaliluvun \\(a\\) **itseisarvo** \\(\abs{a}\\) tarkoittaa luvun etäisyyttä origosta. Luvun itseisarvo on siis aina positiivinen tai 0. 
-   content: |
        Luvun \\(a\\) **vastaluku** on \\(-a\\). Se on reaaliluku, joka toteuttaa ehdon \\(a+(-a) = 0\\). 

        Luku ja sen vastaluku ovat yhtä kaukana origosta eli pätee \\(\abs{a} = \abs{-a}\\).
        ![](imgs/itseisarvo.svg){: style="width:90%"}
        
-   content: |
        Luvun \\(a\neq0\\) **käänteisluku** on \\(\displaystyle a^{-1} = \frac{1}{a}\\). Se on reaaliluku ja toteuttaa ehdon 
        \\(\displaystyle a\cdot a^{-1} = 1\\). Luku \\(0\\) on ainoa reaaliluku, jolla ei ole käänteislukua.

# Jos \\(\abs{a}\\) on suuri, niin \\(\abs{a^{-1}}\\) on pieni, ja toisin päin. Tarkkaan ottaen \\(\abs{a^{-1}} = \abs{a}^{-1}\\).
-   content: |
        Reaalilukuja voidaan laskea yhteen ja kertoa keskenään. Lopputuloksena on edelleen reaaliluku. 

        Luvun vähentäminen tarkoittaa vastaluvun lisäämistä, eli \\(a - b = a + (-b)\\).

        Luvulla jakaminen tarkoittaa käänteisluvulla kertomista, eli \\( a / b = a\cdot b^{-1}\\). 

        Koska luvulla \\(0\\) ei ole käänteislukua, sillä ei voida jakaa.

-   content: | 
        Reaalilukujen \\(a\\) ja \\(b\\) osamäärä on reaaliluku \\(\displaystyle\frac{a}{b}\\). Yläkertaa kutsutaan **osoittajaksi** ja alakertaa **nimittäjäksi**. 

        Osamäärän **laventaminen** tarkoittaa osoittajan ja nimittäjän kertomista samalla luvulla. 

        Osamäärän **supistaminen** tarkoittaa osoittajan ja nimittäjän jakamista samalla luvulla.
-   content: |
        Osamäärien yhteen- ja vähennyslaskua varten luvut saatetaan ensin samannimisiksi laventamalla tai supistamalla.

        Kertolaskua varten osamäärien ei tarvitse olla samannimisia vaan laskutoimitus suoritetaan sekä osoittajassa että nimittäjässä.
-   content: |
        Lausekkeita käsitellessä seuraavat muistikaavat tulevat usein käyttöön. 
        
        Binomin neliö:
        : \\(\displaystyle (x + y)^2 = x^2 + 2xy+y^2  \\)
        : \\(\displaystyle (x - y)^2 = x^2 - 2xy+y^2  \\)
        
        Summan ja erotuksen tulo:
        : \\( (x+y)(x-y) = x^2-y^2 \\)

        Niiden johtaminen on suoraviivaista.
-   content: |
        Binomin korkeampia potensseja voi tarvittaessa käsitellä Pascalin kolmion avulla. 
        Sen mukaan esimerkiksi \\( (a+b)^4 = a^4 +4a^3b + 6a^2b^2 +4ab^3 +b^4\\).
        Välitermien kertoimet selviävät eksponenttia vastaavalta kolmion riviltä.
    img: pascal.svg

